---
title: "Ирээдүй хэзээ эхэлдэг вэ?"
date: 2016-10-06T10:03:34-05:00
draft: false
categories: ["хэв маяг"]
image: "shoes.jpg"
---
Та хийж байгаа зүйлээ орхиод, нүдээ аньж байгаад гүнзгий амьсгаа аваарай. Дотроо төсөөл, өөрөөсөө нэг алхам ухръя, өөрийгөө гаднаас нь харж байгаа мэтээр.

Боддоо, 5, 10 жилийн өмнө чамд хэн нэгэн, “Хөгшөөн, чи төсөөлдөө, Туркээс хүссэн гутлаа интернэтээр харж байгаад, таалагдвал захиалга өгөөд 2 долоо хоногийн дараа гэрийн чинь үүдэнд хүргээд өгч байна гээд.” Надад хэн нэгэн тухайн үед ингэж хэлсэн бол би дотроо “Ирээдүйд…” гэж бодоод санаа алдаад өнгөрөх байсан байх.

Гэтэл хэдхэн өдрийн өмнө энэхүү үлгэр мэт зүйл биеллээ оллоо. Пакистанд амьдардаг гуталчин залууд гутлын захилгаа өгөөд долоо хоногийн дотор бэлэн болоод ирэх долоо хоногт миний гар дээр ирэхэд бэлэн болсон байв.

![Илгээмжээ хаана явааг хянаж буй маань](/blog/when-does-future-start/transit.png)

Илгээмжээ хаана явааг хянаж буй маань

Бид “ирээдүйд” гэж дотроо бодон, ирээдүй чин үнэндээ хэзээ ирж байгааг анзаарахаа больсон мэт. Бид байгаа зүйлдээ сэтгэл ханахаа үл мэдэн илүүд тэмүүлж зохих ёстой хүн, цаг мөчдөө талархалаа илэрхийлэхээ мартсан байдаг.

![Нийгэм надад гутлаа зөв арчлахыг заасан нь](/blog/when-does-future-start/shoes.jpg)

Та нар аав ээжийн үетэй харьцуулахад манай үеийнхэний амьдралдаа хандаж байгаа хандлага нэг л яаруу болсоныг анзаарч байсан уу? Эсвэл би ганцаараа л тэгээ юу? Заримдаа түр ч болов зогсоод өөрийгөө юутай байгааг анзаарч байгаарай, энэ нь эд материал уу, цаг хугацаа юу, ойр дотныхон тань уу, би хэлж мэдэхгүй. Аль нь ч бай талархаж сураарай.
