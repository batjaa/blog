---
title: "Сошиал медиаг хувийн хөгжилдөө ашигласан туршлагаас"
date: 2019-01-17T10:03:34-05:00
draft: false
categories: ["featured", "lifestyle"]
image: "strava-post-on-fb-2.png"
---
Удаан хугацаанд бодсоны эцэст сошиал медиаг өөртөө ашигтайгаар ашиглаж болох юм шиг санагдан 2016 оны зун энэхүү жил гаруй үргэлжлэх туршилт эхэлсэн юм. Ингээд Facebook-ийг өөрийгөө дайчлах гол хөшүүргээ болгож, хагас марафонд уралддаг болох зорилго тавьлаа.

“Ego boost” — Миний бодлоор сошиал медиа бол Эго (Зигмунд Фрейдийн Ид, Эго ба Суперэго)-гоо идээшүүлэх буюу өөрийгөө гайхуулж болох маш том талбар. Ойр ойрхон хугацаанд лайк, коммент хүсэмжилж Facebook-т өөрийн гүйсэн зам, хурдаа бусадтай хуваалцдаг байв. Үүнийгээ “ego boost” гэж нэрлэдэг. Ойр дотны ганц хоёр найзууд эхэндээ асуудаг л байлаа, “Чи чинь юу болоод гэнэт баахан гүйснээ оруулдаг болчихов? Хүмүүст гайхуулаад байгаа юм уу” гэж. Би ч ихэнх үед үнэнгээ л хэлнэ, “Тийм ээ хө, найз нь юм туршиж байгаа юм. Чи сайхан дэмжээд өг” гэх жишээтэй.

![Анхныхаа гүйлтйг хуваалцсан нь](/blog/using-sm-to-achieve-my-goals/strava-post-on-fb-1.png)

Сар гаруй хугацааны дараа энэ маань эргэн тойрны хүмүүст хүлээлт үүсгэдэг болсон байв. Зарим нь яагаад гүйснээ оруулахгүй байгаа талаар асууна, зарим нь ойрд хэр их болон хэр хол зайнд гүйж байгаа талаар минь асууна. Эргээд энэ нь намайг илүү их гүйж тэр талаараа бусадтай ярилцах сэдэл төрүүлдэг байв.

Юмс их сонин. Хэсэг хугацаанд бэртэл авч гүйж чадахгүй болоод 2 сар болоход заримдаа Facebook-тээ гүйж байгаагаа оруулах юмсан гэж маш их эрмэлзэл төрдөг байж бил ээ.

![Бага багаар ахиц гаргасаар](/blog/using-sm-to-achieve-my-goals/strava-post-on-fb-2.png)

Мөн байнга нэг л зүйлээ оруулаад байвал энэ маань сонирхолгүй болох шинжтэй. Коммент бичдэг хүмүүсийн тоо ч буурч байгааг харав. Тймээс зөвхөн нэг замаа дахин гүйснээ оруулаад байлгүй аяллаар эсвэл өөр газраар явж байхдаа очсон газраа гүйж тэрхүү орчинтойгоо танилцаж, гүйлтээ оруулж “ego boost”-ээ авдаг байв.

![Сиатл хотноо аялж явахдаа](/blog/using-sm-to-achieve-my-goals/strava-post-on-fb-3.png)

Мөн ч олон удаа үүрийн гэгээнээр, үдшийн бүрийгээр гүйхээс шантарч зүгээр л амармаар санагддаг байсан ч Facebook-тээ шинэ гүйлт оруулж хэдэн лайк, коммент авчих юмсан хэмээн санаж гутлаа углаад гүйж л орхино. Зүгээр ч гүйгээд зогсохгүй, гярхай нэг нь аягүй бол адилхан зай эсвэл хурдаар гүйгээд байвал анзаарчихна гэж бодоод хэдэн метр ч болов хол, хэдэн секунд ч болов хурдан гүйхийг их эрмэлздэг байж билээ.

![Гүйх зуураа нөхөрлөл тогтоож, гүйлтийн сайхныг дэлгэрүүлж буй](/blog/using-sm-to-achieve-my-goals/strava-post-on-fb-4.png)

Өнөөдрийн байдлаар 10км-т гүйх маань энгийн үзэгдэл болж, анхныхаа хагас марафонд уралдах бэлтгэлээ хангаад байна. Одоо стратегитэй бэлтгэл хийж хурдан гүйхэд анхаарч ямар ч байсан орсон уралдааныхаа эхний 10%-нд багтана шүү гэсэн зорилго тавьсан.

![Зорилгодоо хүрэхэд алхам алхмаар урагшилсаар](/blog/using-sm-to-achieve-my-goals/strava-post-on-fb-5.png)

Facebook эсвэл аль ч сошиал медиа буруу, муу зуршил байх албагүй. Орчин цагт энэхүү хэрэглүүрүүд маш хүчтэй. Энэхүү нийтлэлээрээ таныг сошиал медиаг хэрхэн ашиглаж байгааг тань шүүж буруутгах гэсэнгүй. Эсвэл танд хэрхэн яаж ашиглахыг А, Б-гүй заах гэсэнгүй. Зөвхөн өөрийн хэмжээндээ зөв зохистой, ашигтайгаар ашиглаж чадсан нэгэн туршлагаасаа хуваалцахыг зорьлоо.

Гүйлтийн тухай хэдэн зурвас:

Виртуал дайчлалаас гадна биет найз нөхдийн урмын үгс, хамт бэлтгэл хийх маш эерэг нөлөөтэй. Нэг нэгнийгээ илүү дайчилна, нэг нэгнээсээ илүү ихийг суралцана хамтдаа өрсөлдөнө. Энэхүү үзэсгэлэнт хоёр бүсгүйн ачаар олон ч “сүүлчийн хэдэн минут”, “сүүлчийн хэдэн км”-ийг өөрийгөө шахаж дайчлан хувийн олон амжилтуудаа эвдсэн дээ.

![Үсэсгэлэнт хамтран гүйгчид маань](/blog/using-sm-to-achieve-my-goals/strava-post-on-fb-6.jpeg)

Гүйлт болгоноо тэмдэглэж өмнөх амжилтаа бататгаж эсвэл эвдэлж байх нь чухал. Гүйлтийг маань дагадаг нөхдүүд маань мэдэх биз, Strava хэмээх утасны аппликейшныг гүйлтүүдээ хөтлөхдөө ашигладаг бил ээ. Доорх зурганд нэг майл (mile)-ийг хэдэн минутанд туулж байгааг харуулав. 1 майл = 1.6км.

![Майл/минут — бага байх тусам сайн](/blog/using-sm-to-achieve-my-goals/miles-per-minutes.png)

2017 онд гүйсэн бүх гүйлтүүдийг маань сонирхож гоё графикаар харъя гэвэл доорх линкээр орж үзээрэй.

https://gyrosco.pe/batjaa/reports/2017/running/
